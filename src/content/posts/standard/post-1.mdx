---
title: 'Jak wybrać idealny młynek do kawy'
description: 'Przewodnik dla początkujących na temat różnych typów młynków do kawy oraz jak wybrać ten najlepszy dla siebie.'
publishDate: '2025-03-12'
author: 'Jan Kowalski'
image: '/src/assets/posts/jak-wybrac-idealny-mlynek-do-kawy/cover.jpg'
tags: ['Sprzęt', 'Poradniki']
readTime: '5 min'
slug: 'jak-wybrac-idealny-mlynek-do-kawy'
---

Zdarzyło Ci się kiedyś stanąć przy kawowym barze, spojrzeć na tablicę i z lekką paniką w oczach rzucić: „Poproszę flat white!”, licząc, że dostaniesz coś pysznego, ale tak naprawdę nie mając pewności, co zamawiasz? Spokojnie, nie jesteś sam. Świat kaw mlecznych potrafi być zagmatwany, ale dziś rozwiejemy wątpliwości i sprawimy, że następnym razem zamówisz dokładnie to, na co masz ochotę.

### Dobra kawa mleczna = (n x Espresso) + (y x mleko)\*t gdzie t to czas spieniania

## Cappuccino – czyli włoski klasyk

Cappuccino to jedna z najbardziej znanych kaw mlecznych. Składa się zwykle z jednej porcji espresso, które zalewa się mocno spienionym mlekiem. Podawane zazwyczaj w filiżance 180-200 ml.
<br></br>
**Dla kogo?** Dla tych, którzy lubią zbalansowany smak kawy i cenią sobie puszystość w napoju. Zdecydowanie NIE jest dla Włochów po godzinie 12stej, którzy boją się wtedy tej kawy jak ognia! Dlaczego? (Link do artykułu o nietolerancji laktozy i opisie alternatywnych napojów plus trochę pożywki dla ekolubów).

## Latte – tam, gdzie kawa ustępuje miejsce mleku

Cappuccino to balans, a latte przechyla szalę w stronę mleka. W tej wersji kawy proporcja to jedno espresso i wiadro… no dobra - ok 250ml mleka, które jest mniej napowietrzone niż w cappuccino. Latte jest bardzo kremowe i łagodne. Ponadto daje spore pole do popisu jeśli chodzi o malowanie na niej!
<br></br>
**Dla kogo?** Dla tych, którzy lubią subtelne i delikatne smaki, a kawę traktują jako dodatek do deserowego napoju

## Flat white – mała, ale wyrazista!

Flat white to kawa, która charakteryzuje się płaską pianką, czyli mleko jest bardzo delikatnie spienione. Zwykle serwuje się ją w filiżance ok 180ml i ma wyrazisty smak kawy, bo większość miejsc podaje ją na podwójnym espresso.
<br></br>
**Dla kogo?** Dla tych, którzy lubią intensywny smak kawy, ale jednak podawanej z mlekiem. Jeśli cappu to dla Ciebie zbyt lekka kawa - flat może okazać się być w punkt.

## Cortado – mała perełka, która zaczyna robić karierę również w Polsce!

Cortado to kawa, która jeszcze nie jest w Polsce tak popularna jak latte czy cappuccino, ale zdecydowanie zasługuje na uwagę. Składa się z podwójnego espresso i mniej więcej takiej samej ilości mleka.
<br></br>
**Dla kogo?** Dla tych, którzy szukają czegoś pomiędzy flatem, a….

## Espresso macchiato – czyli espresso i mleka tyle, co kot napłakał

Macchiato to dosłownie „splamiony”. W tym przypadku espresso splamione odrobiną pianki mlecznej i czasem niewielkiej ilości mleka, które tylko delikatnie łagodzi intensywność espresso.
<br></br>
**Dla kogo?** dla tych, którzy chcą tylko w minimalnym stopniu załagodzić czarny, gęsty napar.

## Czarna z mlekiem – czyli kawa Schrodingera? kawowe splątanie

„Poproszę czarną z mlekiem” – to dość częste zamówienie w kawiarniach. Problem w tym, że… coś takiego nie istnieje. Kawa jednocześnie czarna i biała? Jest czarna dopóki na nią nie spojrzysz - dopiero wtedy jest biała? Jeśli mielibyśmy czytać w myślach, strzelilibyśmy w americano z niewielką ilością mleka. Ale czarna z mlekiem chyba już zawsze będzie dla wszystkich zagadką..
<br></br>
**Dla kogo?** Dobre pytanie! Czy można sprecyzować dla kogo jest kawa, która nie wiadomo jaka jest?

## Nie bój się pytać!

Jeśli ten wpis nie pomógł Ci w wyborze Twojej TOP kawy – nie martw się. Bariści chętnie o niej opowiedzą przy barze. Najchętniej w długi weekend w południe, prawda bariści?! Ludzie za barem to nie strażnicy tajemnej wiedzy będący wielką wyrocznią. Przynajmniej tak być nie powinno… Każdy w kawiarni speciality powinien wiedzieć czym jest hospitality (tutaj odnośnik do artykułu czym jest hospitality) i wymienić z Tobą kilka zdań, aby pomóc w wyborze.

Następnym razem, gdy staniesz przed menu i poczujesz lekkie zawahanie, po prostu pogadaj z baristą albo zdaj się na jego lub jej gust. Gwarantujemy, że dostaniesz przynajmniej odpowiedź, a w najlepszym wypadku nawet Twoją nową ulubioną kawę.

Bo w końcu chodzi o jedno – żeby pić to, co naprawdę Ci smakuje, a nie spełniać czyjeś oczekiwania względem Twoich upodobań. Wystarczy, że takie rzeczy przerabiamy na terapiach ;)
